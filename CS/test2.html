<html>
	<head>
		<meta http-equiv="Content-Type" content="text/html; charset=UTF-8"/>
		<meta content='width=device-width, initial-scale=1' name='viewport'/>
		<title>Bu Site Hakkında</title>
		<link rel="stylesheet" type="text/css" href="../indexStyle.css">
		<link rel="icon" href="coloricon.png">
		<link rel="stylesheet" href="sunburst.css">
		<script src="highlight.pack.js"></script><script>hljs.initHighlightingOnLoad();</script>
	</head>
	<body>
		<div class="mainZone"><p style="font-size: 15px;">
			BU SİTE HAKKINDA
<br><br>
Kişisel blog sevdam yıllardır yakamı bırakmamıştı. Yolda bayırda düşündükçe gerçekleştirmek istediğim bir fikirdi: biraz html vs css biliyordum ve fikirlerimi, zevklerimi ve birikimlerimi, her pikselini kendim tasarlayacağım bir web sayfasında tutacaktım. Hem çok lazımmış gibi bunu insanların kullanımına sunacak, hem de burayı webdeki kişisel hafızam haline getirecektim.<br><br>
Bunu bir türlü yapmamamın birkaç sebebi vardı:<br><br>

1 - Yıl olmuş 2010'ların ortası, artık dinamik hale zar zor getirilebilen html sayfalarıyla uğraşmak mantıksız görünüyordu; Wordpress, Wix gibi bir ton site yapma editörü; Blogger, Medium gibi sürüsüne bereket blog sitesi; Ekşi Sözlük, Facebook gibi bir dolu fikir paylaşım platformu vardı. Kimsenin umrunda olmayan ve çok da profesyonel görünmeyen (en basitinden bir telefon ekranında) bir kişisel site yaparsam, en fazla bir kenarda bunu yaptığımla kalacaktım. <br><br>

Yukarıda saydığım siteleri incelemeye karar verdim. Tecrübelerimi sizinle paylaşayım.<br><br>

Wordpress: Ayrı bir uzmanlık haline gelmiş durumda. Artık çoğu internet sitesi bu platform üzerinden yapılıyor ve insanların çok yerinde gerekçeleri var. Javascript ve php gibi web tabanlı programlama yapma amacıyla kullanılan dillerin ömrü bitmedi, hatta günümüzde js çok geniş bir çalışma alanı bulmuş durumda. Öte yandan sayfayı manipüle etmek değil de içeriğini yazıp çizmek ve makyajını yapmak olarak özetlenebilecek html ve css bir yazılımcı için çok da gerekli diller olmaktan çoktan çıktı. Programcılar bile, haydi css neyse de, html gibi hantal bir dili ezberleyip satır satır tasarım yapmaktansa bu işi Wordpress gibi güçlü bir web editörüne yaptırmayı tercih ediyorlar. <br><br>

Benim buraya burun kıvırmamın sebebi tamamen kendini beğenmişlikti: Tasarım konusunda bedava kullanıcıya çok az seçenek sunuyorlar. Bu işin içine tam olarak girmeyip editöre misafir olarak geldiyseniz, başkalarının yaptığı temaları kullanmanız ve onun bile orasını burasını yazıp düzeltmek için editörü uzun süre keşfe çıkmanız lazım. Bir de, blog işini ilk yapmak istediğim zamanlarda sayfalarda bol miktarda kodlama göstermek istiyordum ve Wordpress bloglarında adam gibi bir kod renklendirici desteği yoktu. Sanırım kendiniz ekleme şansınız da yoktu. <br><br>

2 - Wix: Kullanılması en kolay site editörü. Resim çizer gibi her şeyin yerini, rengini ve fontunu kafanıza göre seçebiliyorsunuz, bütün elemanları yalnız fareyle sürüklemek suretiyle itip kakabiliyorsunuz. Buranın ise yıllık 150 lira gibi tutan hosting hizmetlerini, yapmadığınız zaman "Bu site wix ile yapıldı. Kendi wix sitenizi kurun." şeklindeki, kolaya kaçtığımı herkese bağıran reklamlarını, ve yavaşlığını beğenmedim. Sitedeki çoğu eleman browser tarafından geç yükleniyor. Anlayacağınız, burada da kendini beğenmiş ve üstüne cimri davranmıştım. <br> <br>

devam edecek...		</p></div>
	</body>
</html>
