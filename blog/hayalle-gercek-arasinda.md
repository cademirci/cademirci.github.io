---
layout: post
title: Hayalle Gerçek Arasında
---
<p class="date">13.12.2017 Çar 14:16</p>

# Hayalle Gerçek Arasında
***Kısa bir övgü.***

<div style="margin: 25px auto; border: 1px solid red; width: 300px;">
<iframe src="https://open.spotify.com/embed/album/5vB4iQYM72LF2zvjGS2akY" width="300" height="535" frameborder="0" align="middle" allowtransparency="true"></iframe>
</div>

Pickpocket adlı alternatif metal denebilecek, "daha sert bir Kurban" tarzında bir grup olduğunu yıllardır biliyordum. Ama bu albümlerini daha geçenlerde dinlemeye başladım. Kalitesinden, güzelliğinden hayrete düştüğümü belirteyim. Bu tarz müziği seviyorsanız bir bakmanızda fayda var.

Vazgeç, Unutamam, Ne Farkeder, İlk, Karanlığı Beklerken, Hayalle Gerçek Arasında şeklinde, neredeyse albümün tamamını favorilerim arasında sayabilirim. Hatta evet; punkımsı bir yapısı olan Kork Benden dışında albümde art arda dinlemediğim şarkı yok diyebilirim. Seçmek zor ama Ne Farkeder ise sanırım en birincim.

Grubun, tarz olarak dediğim gibi sert bir Kurban'a, biraz da Çilekeş'e benzer bir tarzı var. Enstrüman yeteneği oldukça yüksek. Çilekeş'i epey severim ama, enstrüman kalitesinin onlardan daha iyi olduğunu söyleyerek ekleyeyim: iki grup arasındaki ün farkının neden bu kadar uçurum olduğunu anlayabilmiş değilim. Türkiye'de metalin genel kesim tarafından sevilmediğini zaten biliyorduk ama, bazen gerçekten bu memlekette neyin ünlü olup neyin olmayacağını kestirmek zor oluyor. Pickpocket bana kalırsa hakkını bulamamış bir grup. 

![](http://1.bp.blogspot.com/-KWqm2IrGBzw/U1AZCrBIm4I/AAAAAAAAAEg/0UJ9NAYYjdk/s1600/top.jpg)

En son 2013'de Uyan albümleri çıktı. Bir ara onu da dinleyeceğim. O değil de, radyo programlarımda söylediğimi tekrarlayayım: Metali Kuzey Avrupa, İngiltere, Amerika gibi yerlerden ithal ederek dinlemek güzel bir şey, ama arada açıp Türk metal de dinlemek lazım. Bu adamlar destek olunmayı hakediyorlar.  