---
title: Türk Metal
comments: true
---
<a href="../index.html">&#8592; **BLOG**</a><p2>09.11.2017</p2><br><br>
<html><head>
	<link rel="stylesheet" type="text/css" href="../markdownStyle.css">
	<link rel="icon" href="../coloricon.png">
	<link rel="stylesheet" href="../tomorrow-night.css">
	<script src="../highlight.pack.js"></script><script>hljs.initHighlightingOnLoad();</script>
</head></html>

## Türk Metal, Bölüm 1

2009'da ODTÜ'de rock şenliği kapsamında **Soul Sacrifice**'ı ve **Carnophage**'ı izlediğimde 17 yaşındaydım, Children of Bodom, Dark Tranquillity gibi gruplardan başını kaldırmayan bir gençtim. O gün ilk kez, Türkiye'de de metal adına bir şeyler yapıldığını ve bunların incelenip destek olunması gereken şeyler olduğunu anlamıştım. Bu iş, laf olsun diye yapılan bir şey değildi. Bir Ankaralı olarak Carnophage'la gurur duymuştum, Türk metalinin dünyaya açılan yüzlerinden ve en iyilerinden biri olduğunu düşündüğüm İstanbullu Soul Sacrifice'ı ise hala çok severim.

Bu yazıyı yazarken de, eski adı **Affliction** olan İzmirli **Pitch Black Process**'in 2013'te çıkan ["Hand of God?" albümü](https://www.youtube.com/watch?v=EXZmd6MFtZs)nü dinliyorum. Ne yazık ki bu albüm Spotify'da bulunmuyor. Bayağı başarılı bulduğumu da söylemeliyim.

<br>![](http://i65.tinypic.com/w05kdl.jpg)<br>

Fotoğrafını çektiğim bu iki bilet, aslında bize biraz Türk metalinin yıllarla beraber yaşadıklarından bahsediyor. İki tane ekstrem metal grubunu aynı gün çıkaran üniversitenin altı yıl sonra yaptığı şey, müzisyenlikten haberi olmayan, alt gruplarının ve organizatörlerin hakkıyla oynayarak saatlerce soundcheckten sonra planlanan zamandan saatler sonra sahneye teşrif eden Dorian'ı headliner olarak çıkarmak. Altgruplar, özellikle **Renk** müthiş bulduğum bir progresif rock grubuydu ama mesele burada hiçbir ekstrem öğenin olmaması.
 
2009'daki o rock şenliği metal günlerinden hemen bir yıl sonra, Ankara'da Hacettepe Beytepe Kampüsü'nde **Profestival** düzenlenmişti ve bu organizasyonda **Kreator**, **Sepultura**, **Katatonia** ve **Deathstars** aynı gün çıkmıştı. Sadece Ankara'dan bahsediyorum. Aynı gün. O 2010'un İstanbul'a yaşattığı **Unirock** festivalde ise **Cannibal Corpse**, **Obituary**, **Overkill**, **Amorphis**, **Nevermore**, **Grave Digger**, **Dark Funeral**, **Heaven Shall Burn**, **Necrophagist**, **Belphegor**, **Sabaton** ve **Korpiklaani** aynı sahneyi paylaşmıştı.

Bugün Ankara'da hiçbir şey olmuyor. Çoğunlukla yerli grupların çıktığı **Heavy Stage** biraz gönlümüzü şenlendirse de, artık uluslararası ve anaakım bir grubun şehrime gelmesi hiç bekleyip de umutlandığım bir şey değil. Bir ara **Haggard** sık sık uğrardı, yanlış olmasın ama sanırım son birkaç yıldır o da yok. İstanbul'da ve dolayısılyla Türkiye'de bu yıl düzenlenen en büyük metal festivali olan **Rock Off**'taki duruma baktığımızda ise, **Korpiklaani**, **Bloodbath**, **Napalm Death** ve **Amon Amarth**'ı görüyoruz ki, fena olmasa da, eski yılların yanına bile yaklaşamıyor. Orada bulunmuş olmaktan mutluyum, ancak festival çok küçük bir alanda yapıldı, iyimser bir tahminle iki-üç bin kişi gelmiştir. Küçük bir karşılaştırma yapmak gerekirse, **Wacken**, **Hellfest** gibi Avrupa organizasyonlarında 60 ile 80 bin arasında bilet, konserin birkaç ay öncesinden bitiyor.

Ağlama faslını bitirip işin kızgınlık boyutuna geçmek gerekirse; durum buyken, Rock adı altında yapılan, iyi niyetine inanmak istediğim için çok da saydırmak istemediğim, ama yanlış yolda olduğunu düşündüğüm **Zeytinli** gibi festivaller de bu meseleye hiç yardımcı olmuyorlar. Her yıl popüleritelerinin artmasıyla daha da heveslenen yapımcıların, yaş sınırını aşağıya çekip sınırsız bilet satarak festival alanını cehenneme çevirmesi, rock dünyasına iyi bir hizmet değil. Her sene **Blacktooth**'un çıkıp Pantera-Walk ile aynı muhabbeti döndürüp döndürüp durması da "festivalimizde metal de var" cümlesi için yeterli değil. Yalnızca Türkçe rock ile özdeşleşmiş ve bu çizgiden çıkmayı pek düşünmeyen bir festival olmak iyi bir fikir gibi görünebilir, ama bu şekilde, her geçen yılla beraber ne idüğü belirsiz, çadır seksinden başka bir amacı olmadığı on metre öteden belli olan arabesk tiplerin doldurduğu bir festival olmanın önüne geçemezsiniz. Festivallerinin anası olan Zeytinli'deki sorunları çözmeye odaklanmak yerine Türkiye'de uygun bulduğu her yerde aynı festivallerden düzenlemesi konusunda **Umut Kuzey**'e ben de kırgınım. Ama dediğim gibi, o da sonuçta iyi bir rock müzik adamı; öyle aman aman pis bir iş yaptığını düşünmüyorum, eleştirilerimin çok da ağır olmaması gerektiğini düşünüyorum. Fakat bu şekilde olmuyor. 

Başlık gereği Türk rock müziğine daha fazla girmiyor, metalden sapmamak için aklıma gelen başka eleştirileri başka yazılara bırakıyorum. Şimdilik buraya, "memleket rockının bize sunduğu en sığ şeyler olan **cümle grupları**" diyerek beylik bir cümle başlangıcı bırakayım. 

Türk metali dendiğinde herkesin dilinde olan ve bunda çok da haksız olmadıkları Pentagra ya da nam-ı diğer Mezarkabul dışında, benim aklıma gelen başlıca grupları **Asafated**, **Cenotaph**, **Murder King**, **Kırmızı**, **Pickpocket**, **Episode 13**, **Forgotten**, **Carnophage**, **Soul Sacrifice**, eski adı **Affliction** olan **Pitch Black Process**, **Ayşe Saran** şeklinde sayabilirim. Tabi ki bu paragrafta unuttuğum birbirinden değerli başka iyi gruplar da var. Gerçekten, insanın biraz **Şebnem Ferah** ya da **Hayko Cepkin** gibi yine muazzam olan müzisyenlerden kafasını kaldırıp underrated kalmış çok iyi gruplarımıza da bakmasında yarar var, ekstrem metalin her zaman gereksiz yaramaz çocuk olarak görüldüğünün farkındayım; bu ciddi bir hata. Buna ikinci bölümde daha ayrıntılı değineceğim. 

*

![](https://metalodyssey.files.wordpress.com/2012/04/soul-sacrifice-group-promo-pic-1.jpg)
*Özgür Özkan şu an aynı zamanda Hayko Cepkin'in kadrosunda bulunuyor.*

<iframe src="https://open.spotify.com/embed/album/3xbXA8MGqWDgvu5CdbLqnr" width="300" height="380" frameborder="0" allowtransparency="true"></iframe>

Bu Spotify listesi ile size sunduğum **Carpe Mortem**, Türk metal tarihinin en sevdiğim albümü sanırım. İnsan bunu dinleyince "olmuş" lafını rahatlıkla edebiliyor, bir İsveç death metal grubu dinliyormuş gibi hissediyorsunuz kendinizi. Bu grup Türkiye'de yalnızca metalciler arasında bilinirken, Avrupa'ya gittiği turnelerde (evet gidiyorlar) "RESPECT" afişleriyle karşılanıyorlar.   

**Comatose**, **Keşke**, **Torture My Soul**, **Exile** bu albümden favori şarkılarım. Pentagram coverı **Fly Forever** da ayrı bir tat. 

Soul Sacrifice'dan bahsederken davulcu **Onur Akça** için ayrı bir paragraf açmakta fayda var. Ailenizin davulcusu Onur Akça, utanmasa kendini beşe ona falan klonlayıp memleketin bütün gruplarında davulculuk yapacak. SS'ın haricinde **Murder King** ve **Ayşe Saran** gibi ekiplerin de baterisinin başında bulunuyor, dağılmış olan **Catafalque** adlı müthiş projenin davulcusu da kendisiydi. Çok başarılı bulduğum bir müzisyen. 

*

Birçok yerinde tatlı bir şekilde duygulandığım [şu](https://caglayandemirci.github.io/blog/turkish-metal.html) videolar silsilesini tavsiye ederim. Bölüm 2'de bu konuda görüşmek üzere. Ne zaman yazacağımı bilmiyorum. Metalle kalın. 

<br><br><br>
<script id="dsq-count-scr" src="//caglayandemirci-github-io.disqus.com/count.js" async></script>
<a href="http://foo.com/bar.html#disqus_thread"></a>
{% if page.comments %}
<div id="disqus_thread"></div>
<script>
/**
*  RECOMMENDED CONFIGURATION VARIABLES: EDIT AND UNCOMMENT THE SECTION BELOW TO INSERT DYNAMIC VALUES FROM YOUR PLATFORM OR CMS.
*  LEARN WHY DEFINING THESE VARIABLES IS IMPORTANT: https://disqus.com/admin/universalcode/#configuration-variables*/
/*
var disqus_config = function () {
this.page.url = PAGE_URL;  // Replace PAGE_URL with your page's canonical URL variable
this.page.identifier = PAGE_IDENTIFIER; // Replace PAGE_IDENTIFIER with your page's unique identifier variable
};
*/
(function() { // DON'T EDIT BELOW THIS LINE
var d = document, s = d.createElement('script');
s.src = 'https://caglayandemirci-github-io.disqus.com/embed.js';
s.setAttribute('data-timestamp', +new Date());
(d.head || d.body).appendChild(s);
})();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>                       
{% endif %} 
<br>