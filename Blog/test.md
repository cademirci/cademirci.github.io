<p3>hello world.</p3>
<html>
	<head>
		<title>Ana Sayfa</title>
		<link rel="stylesheet" type="text/css" href="BlogStyle.css">
		<link rel="icon" href="../coloricon.png">
		<link rel="stylesheet" href="../sunburst.css">
		<script src="../highlight.pack.js"></script><script>hljs.initHighlightingOnLoad();</script>
	</head>
</html>
#### ÇAĞLAYAN DEMİRCİ
<p2>"Hayat, Evren ve Her Şey"e dair nihai kişisel platform.</p2>
---
[ANA SAYFA](https://caglayandemirci.github.io) &nbsp;&emsp;
[BİLGİSAYAR BİLİMLERİ](https://caglayandemirci.github.io/CS/MainPage)	&nbsp;&emsp;
<a class="currentLink" href="https://caglayandemirci.github.io/Blog/MainPage">BLOG<a>	&nbsp;&emsp;
[HAKKIMDA VE İLETİŞİM](https://caglayandemirci.github.io/about&contact)	&nbsp;&emsp;
[ARŞİV](https://caglayandemirci.github.io/archive)	&nbsp;&emsp;
<br><br><br>

İnsanlar olarak mutsuzuz. Depresyon ve stres, her geçen gün daha da büyüyen kara bir heyula gibi karşımızda yükseliyor. Bilincimizin her gün tekrar ve tekrar bu bunalımları mazeret göstererek gerçekleştiremediği hayallerin çöp yığınları altında eziliyoruz. Bütün bu zayiata iyi gelecekmiş gibi dört elle sarıldığımız dokunmatik ekranlardan da, beyaz yakalı yaşamın ne kadar güzel bir şey olduğuna ya da sizin kendi kişiliğinizin başka insanların değer yargıları süzgecinden geçirilmesinin ne kadar önemli olduğuna dair pompalanan safsatalardan başka bir şey yansımıyor. 

Kaçış şart. Bu yazımda, kaçış sanatının dallarından biri olarak karşımıza çıkan sert müziğe ve onun bu sanattaki akrabaları arasındaki yerine değineceğim. Kaçış sanatı kavramı, fantastik sanatlara yöneltilen başlıca eleştirilerden birinin başlığı şeklindeki 'Kaçış Edebiyatı'nın zatım tarafından uydurulmuş bir genele adapte biçimidir.

Öykümüz 1950'lerde Amerika'da başlar. Fabrikada karın tokluğuna çalışan siyahi işçi, acımasız baskı ve ekmek parası kazanmanın endişesinden başka bir şeyler yaşamak ister. Eline gitarı alır ve atalarından miras gelen Afrikalı hüznünün doğallığıyla birleştirerek havalandırdığı batılı ezgisi, bugün rockçılar olarak dünyanın en güzel müziklerinden biri olarak nitelendirdiğimiz Blues olarak karşımıza çıkar. Bu müziğin doğrudan oğlu olan Rock'n Roll 1960'larda ABD ve İngiltere'de gelişir. 1970'lere gelindiğinde Rock, İngiliz sanatçılığıyla güzelleşip gelişmiş ve bir o kadar da çığırından çıkmıştır. Müzisyenin alternatif bir dünyaya özlemi, her şeyi bir an için olsun ardında bırakıp güzel ve güçlü bir sanata kaçma güdüsü o denli artmıştır ki, onun icra ettiği müziği onu doğrudan yaşamak isteyen gençler dışında kimse tarafından dinlenmek istemez. Dahası bazı kesimlerce sapkınlık olarak değerlendirilmeye başlamıştır. Bugün o çığırından çıkmışlığa Heavy Metal, ya da dallanıp budaklanmış daha geniş sınıfına kısaca Metal diyoruz. 
