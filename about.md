---
layout: default
title: Hakkımda ve İletişim
---
### Ben Kimim?

Çağlayan Demirci. Rock müzikten ve diğer fantastik sanatlardan hoşlanan, yakında biteceği umuduyla bulunduğu üniversitede bilgisayar mühendisliği bölümü öğrencisi. 

Çocukluğumdan beri, becerebildiğim çapta yazı yazmaktan hoşlanıyorum. Uzun süre Ekşi Sözlük'te yazdım, ancak orası, asırlık "Ekşi bozdu" muhabbetinden değil ama gerçekten ağız tadıyla yazı yazılacak durumdan çıktığı için, bir süredir kendime ait bir platformda kendi küçük dünyamı kurma planları yapıyordum. Öyle çok da sosyal medyacı bir tarafım olmadığından ve eskiden beri web sayfaları tasarlamayı sevdiğimden, bunu kendime ait ama son derece sade, okumaya hizmet eden bir blog sitesinde gerçekleştirmeye karar verdim.

Programlamalarımı da şık olduğunu düşündüğüm bir görüntü ve biraz açıklama eşliğinde GitHub'a koymuş olacağım. Aslında "yazılımı GitHub'a koymak" işi tam da bu şekilde olmuyor ama çaktırmayacağım. 

### Burası Neresi?

Kişisel site. Kişisel blog sitesi, blog, Çağlayan Demirci'nin web sayfası, sitesi, bloğu... Ben de tam emin değilim. Belli bir ismi yok. Çoğunlukla kişisel sitelerin bir ismi de olmaz zaten; insanlar ad ve soyadlarını site başlığı olarak yazarlar. Ben böyle bir şeyi gerek görmedim; adım site url'sinde ve çeşitli yerlerde yeteri kadar yazıyor. 

"Hayat, evren ve her şeye dair nihai kişisel blog" şeklindeki slogan, Douglas Adams'ın yazdığı Otostopçu'nun Galaksi Rehberi (*The Hitchhiker's Guide to the Galaxy*) adlı kitapta yer alan "Hayat, evren ve her şeye dair nihai sorunun cevabı 42'dir" kültüne göndermede bulunuyor. 

İşin özü bu siteye dair bilmeniz gereken, arzuladığım ve planladığım şey: yazacağım. 

### GitHub Nedir? Neden ".github.io"?

GitHub yazılımcılar için dünyanın en büyük açık-kaynaklı-yazılım depolama platformudur. Yazılı kodlar ve dosyalar, herkesin kullanımına açık bir şekilde Repository denen kullanıcı depolarında bekler. 

[Jekyll](https://jekyllrb.com/) diye de bir yazılım var ki, bu da GiHub Pages denen tarayıcı-uyumlu GitHub Repository'lerinden statik sayfalar yayımlamanıza olanak veren bir uygulamadır. Aslında bu sitenin sadece kurulum aşamasında Jekyll'den yararlandım. Şu anda işlerimi sade biçimde GitHub Pages üzerinde halletmekteyim. Siz Jekyll'e hiç girmeden GH-P tabanından site yayımlayabilirsiniz. Bu platformun güzel yanlarından biri de [Markdown](https://www.google.com.tr/search?q=Markdown&ie=utf-8&oe=utf-8&gws_rd=cr&dcr=0&ei=m1EkWo30NImE6QTNir-ABA) sayfa yapısını kullanıyor olması, yani hiçbir *tek* sayfayı HTML ile yazmak zorunda değilsiniz. 

Bütün site yapısını HTML ve CSS ile oluşturdum. Kodlama, tasarım, fikir, sayfaları işaret eden minik ikon resimler (tabi ki sosyal medya logoları hariç) ve ufak Javascript programlama destekleri de dahil olmak üzere her şey benim tarafımdan yazılmış/yapılmış ve bana aittir. Ancak işin güzel tarafı bunların *hepsini* fütursuzca kullanabilirsiniz. Sitenin **teknik kısmının** en ufak bir telif hakkı ya da ona benzer bir şeyi yoktur. Ayrıca sitede hiçbir zaman reklam görmeyeceksiniz. 

Anlayacağınız öyle "blogspot" gibi, "wordpress" gibi bir uzantı olmadığı, aynı zamanda sıfırdan kodlamayla yazdığım bir siteye ev sahipliği yapan GitHub adlı güzel bir işin işareti de olduğu için alan adı (caglayandemirci.com gibi) alarak .github.io'yu değiştirmeye gerek duymadım. Ve yaptığım işleri, sayfanın en altında (footerda) görebileceğiniz şekilde GitHub Repository'mde "kullanıma sundum". Bu arada siz blog kuracakken böyle bir şey yazmak zorunda da değilsiniz. 

Geçin sayfamı, sizin mutlu olmanız dileğiyle.

### İletişim

Her türlü soru, yorum, görüş, sırf konuşma isteği... Mesaj atmanızı gerektirecek herhangi bir şey.

Herkes gibi ben de yanlış bir şeyler düşünüyorum. Bunları görüp anlayabilmem ve düzeltebilmem için bana yapacağınız geri dönüşler çok önemli. 

<form class="mail_sender_box" style="text-align: center;" action="https://formspree.io/demircicaglayan13@gmail.com"  method="POST">
<input class="mail_email_req" type="email" name="_replyto" placeholder="Önce sizin mail adresiniz" required oninvalid="this.setCustomValidity('Mailinizi yazmadınız')"
oninput="setCustomValidity('')">
<textarea class="mail_text" name="message" placeholder="Mesajınız" required oninvalid="this.setCustomValidity('Bir şey yazmadınız')"
oninput="setCustomValidity('')">
</textarea><br>
<input class="mail_send_button" type="submit" value="Göndereyim bakalım">
</form> 