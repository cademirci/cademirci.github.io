---
layout: default
---
### Ben Kimim?

Çağlayan Demirci. Rock müzikten ve diğer fantastik sanatlardan hoşlanan, yakında biteceği umuduyla bulunduğu üniversitede bilgisayar mühendisliği bölümü öğrencisi. 

Çocukluğumdan beri, becerebildiğim çapta yazı yazmaktan hoşlanıyorum. Uzun süre Ekşi Sözlük'te yazdım, ancak orası, asırlık "Ekşi bozdu" muhabbetinden değil ama gerçekten ağız tadıyla yazı yazılacak durumdan çıktığı için, bir süredir kendime ait bir platformda kendi küçük dünyamı kurma planları yapıyordum. Öyle çok da sosyal medyacı bir tarafım olmadığından ve eskiden beri web sayfaları tasarlamayı sevdiğimden, bunu kendime ait ama son derece sade, okumaya hizmet eden bir blog sitesinde gerçekleştirmeye karar verdim.

Programlamalarımı da şık olduğunu düşündüğüm bir görüntü ve biraz açıklama eşliğinde GitHub'a koymuş olacağım. Aslında "yazılımı GitHub'a koymak" işi tam da bu şekilde olmuyor ama çaktırmayacağım. 

### GitHub Nedir? Neden .github.io?

GitHub yazılımcılar için dünyanın en büyük açık kaynaklı depolama platformudur. Yazılı kodlar ve dosyalar, herkesin kullanımına açık bir şekilde Repository denen kullanıcı depolarında bekler. 

[Jekyll](https://jekyllrb.com/) diye de bir yazılım var ki, bu da GiHub Pages denen tarayıcı-uyumlu GitHub Repository'lerinden statik sayfalar yayımlamanıza olanak veren bir uygulamadır. Aslında bu sitenin sadece kurulum aşamasında Jekyll'den yararlandım. Şu anda işlerimi sade biçimde GitHub Pages üzerinde halletmekteyim. Siz de Jekyll'e hiç girmeden GH-P platformundan site yayımlayabilirsiniz. Bu platformun güzel yanlarından biri de [Markdown](https://www.google.com.tr/search?q=Markdown&ie=utf-8&oe=utf-8&gws_rd=cr&dcr=0&ei=m1EkWo30NImE6QTNir-ABA) sayfa yapısını kullanıyor olması, yani hiçbir *tek* sayfayı HTML ile yazmak zorunda değilsiniz. 

Bütün site yapısını HTML ve CSS ile oluşturdum. Kodlama, Tasarım, fikir, sayfaları işaret eden minik ikon resimler ve ufak Javascript programlama destekleri de dahil olmak üzere her şey benim tarafımdan yazılmış/yapılmış ve bana aittir. Ancak işin güzel tarafı bunların *hepsini* fütursuzca kullanabilirsiniz. Sitenin **teknik kısmının** en fak bir telif hakkı ya da ona benzer bir şeyi yoktur. Ayrıca sitede hiçbir zaman reklam görmeyeceksiniz. 

Anlayacağınız öyle "blogspot" gibi, "wordpress" gibi bir uzantı olmayıp, sıfırdan kodlamayla yazdığım bir siteye ev sahipliği yapan GitHub adlı çok güzel bir işin işareti olduğu için alan adı (caglayandemirci.com gibi) alarak .github.io'yu değiştirmedim. Ve yaptığım işleri, sayfanın en altında (footerda) görebileceğiniz şekilde GitHub Repository'mde "kullanıma sundum". Bu arada siz blog kuracakken böyle bir şey yazmak zorunda da değilsiniz. 

*

Geçin sayfamı, sizin mutlu olmanız dileğiyle.