---
layout: default
title: Günlük Blog
---
<p style="text-align:center; font-size: 0.9em;">Uzun yazı olarak ayrı bir linki gerektirmeyecek, günlüğümsü fikirler, yorumlar, tecrübeler...</p>

## *
#### E.I.: Harakiri For The Sky - Heroin Waltz
<p2>01.03.2018</p2>

<p style="text-align:center; font-size: 0.9em;">Moderatörlerinden biri olduğum <a href="https://www.instagram.com/tobb_eturock/"><b>E</b>turock <b>I</b>nstagram sayfası</a>nda her hafta paylaşıp haklarında not bıraktıklarımdan.</p>

[YouTube](https://www.youtube.com/watch?v=TxrIkW4J4EI)

>Sezen Aksu "balkona çık bağır bağırabildiğin kadar / zehir dışarı akmadan yürek yıkanmiyor / acının insana kattığı değeri bilirim, küsemem / acıdan geçmeyen şarkılar biraz eksiktir" dediğinde 'ne görmüş geçirmiş kadın' oluyor, aynı şeyi biz söyleyince 'depresif metalci işte' oluyoruz. Bu sebeple yanaklarınızdan hasretle öpüyor, bu soğuk Ankara ayazında mutlu bir gün geçirmenizi diliyorum :) 🖤🍂Karşınızda Harakiri For The Sky - Heroin Waltz < Çağlayan @cademirci >

## *
#### Oyun: Inside
<p2>10.02.2018</p2>

Oyuncu (gamer) olduğumu kesinlikle söylemem. Durmadan oyun konuşabilen şu insanların aksine çok fakir bir oyun kültürüm var. Bu durumdan da hiç memnuniyetsiz değilim işin aslı: saatlerimi "kasmaya" harcadığım bir oyun kültürüm yok, ama bir oyun anlayışım var.

Milyonlarca 'hero'su ve onların da milyonlarca 'skill'i olan geek tuzağı oyunların aksine,  sade ve atmosferik indie game, en sevdiğim video oyunu şekli oluyor. İnsanı, etkileyici bir grafik dünyasına sokan, bulmaca şeklinde bölümlerden geçiren, ardından da 4-5 saat ile 1 hafta arası bir sürede tamamı biten oyunlara bayılırım. Derken geçen günlarde Limbo ve Ori And The Blind Forest gibi favori oyunlarıma bir yenisi daha eklendi: Inside.

![](https://i.hizliresim.com/5DLMgj.jpg)

Limbo demiştim, Inside zaten Limbo'nun devam oyunu: Danimarkalı [Playdead Games](http://playdead.com/)'in Limbo'dan sonra ikinci oyunu bu.

Karanlık, distopik, biraz ürkünç oyun atmosferine  bayıldım, 1984 romanının içinde gibi hissettiriyor. Grafiklerse çok güzel yapılmış: minimal, abartısız, etkileyici. Bulmaca ve oyun zorluğu gayet yerinde. Bunu yapmak da büyük başarı zaten: imkansız gibi görünen bir bölümden düşüne düşüne kurtul, ama zorluğu saçma sapan bir hızlı el oyunu ya da ekrana obsesif gibi bakmanı gerektiren bir ayrıntıdan kaynaklanmasın.

Klişeleri tersine döndüren sanatlara da hep bayılmışımdır. Bu oyunda görsel sanatın en büyük klişelerinden zombieler var gibi görünüyor, ama aslında onlar beyinlerini belli bir kesime kaybetmiş beyaz ya da mavi yakalı sınıflara mensup insanlar. Artı olarak en güzel ters köşe şu: bunlar düşman olmadığı gibi, destek görevi görüyorlar. Düşmanlarınız aklı yerinde olan insanlar.

Platform, indie ve görsel şölen oyunlarını seviyorsanız, oynayın, oynattırın. Ben bu oyunu, örnek olarak CS:GO'ya otuz kere tercih ederim.

## *
#### E.I.: Yavuz Çetin - Benimle Uçmak İster Misin
<p2>08.02.2018</p2>

<p style="text-align:center; font-size: 0.9em;">Moderatörlerinden biri olduğum <a href="https://www.instagram.com/tobb_eturock/"><b>E</b>turock <b>I</b>nstagram sayfası</a>nda her hafta paylaşıp haklarında not bıraktıklarımdan.</p>

[YouTube](https://www.youtube.com/watch?v=DTSDxb4YScE)

>Yaptığı işleri anladığım günden beri, Türkiye'nin gelmiş geçmiş en iyi müzisyenlerinden birinin Yavuz Çetin olduğundan hiç şüphem olmadı. Bugün sizin için bu topraklarda bir albümde çalınmış en iyi gitar sololarından birini sunuyorum. Karşınızda bir dakikalık bir kısmı: Yavuz Çetin - Benimle Uçmak İster Misin < Çağlayan @cademirci >

Tabii Instagram sayfalarında yalnızca 1 dakikalık video paylaşabiliyorsunuz ama üstteki YouTube linki şarkının tamamı.
## *
#### E.I.: Amon Amarth & Apocalyptica - Live For The Kill
<p2>01.02.2018</p2>

<p style="text-align:center; font-size: 0.9em;">Moderatörlerinden biri olduğum <a href="https://www.instagram.com/tobb_eturock/"><b>E</b>turock <b>I</b>nstagram sayfası</a>nda her hafta paylaşıp haklarında not bıraktıklarımdan.</p>

[YouTube](https://www.youtube.com/watch?v=iwSdO96ej4M)

>Yılların eskitemediği lanet olası bir ekstrem metalci olarak, aslında bir dava, bir parti şeklinde şu "metalciliğe" çok da fazla inanmıyorum. İnsan, sanatını kimseye bir şey kanıtlama amacı olmaksızın sever. Ben, kendi başına kulaklığında Amon Amarth çalarken durup dururken gelen ağlayacak gibi olma duygusuna, sana senin yanında olduğu güvenini veren "melodik bir güç" hissine aşığım. Yoksa her kaldırımın başındaki her siyah giyen her dangalak insan benim sorumluluğumda değil. Mümkünse ben de onların umrunda olmayayım. --- Sevilen sanatı insanlarla paylaşmak, ugraşılmaya ve anlatılmaya değer bulunan için dijital (ya da dijital olmayan) dünyada bir sayfa açmak ise başka bir şey. Nitekim bu sayfanın da sebebi budur. Karşınızda Amon Amarth - Live For The Kill (yaylılar Apocalyptica) < Çağlayan @cademirci >

## *
#### E.I.: Dolores O'Riordan
<p2>16.01.2018</p2>

<p style="text-align:center; font-size: 0.9em;">Moderatörlerinden biri olduğum <a href="https://www.instagram.com/tobb_eturock/"><b>E</b>turock <b>I</b>nstagram sayfası</a>nda her hafta paylaşıp haklarında not bıraktıklarımdan.</p>

![](https://i.hizliresim.com/QVJvMg.jpg)

>Herkes bir kerecik olsun onu Zombie söylerken görmüştür. Kimileri Animal Instinct ile huzur bulduğundan bilir onu, kimileri solo albümünden... kimileri ise benim gibi, Rock müziğin ne demek olduğunu gördüğü ilk zamanlardan beri, Cranberries'i öğrendiği çocukluğundan beri sıcaktır ona, çok sever onu. Elveda Dolores O'Riordan. Asil yüzüne dalıp dalıp seni ne kadar övsem az... < Çağlayan @cademirci >

[YouTube](https://www.youtube.com/watch?v=RUmdWdEgHgk)

>Bir insanın gitmiş olmasının verdiği acı, insanlar olarak hissettiğimiz en ortak duygulardan biridir. Binlerce yıldır bunun, yani ölümün ve ayrılığın hakkında verilmiş binlerce sanat eseri varken, başımıza geldiğinde o kadar ağırdır ki, yalnızca kendimizin yaşadığı duygusuna kapılırız. "In the day, everything's complex, there's nothing simple..." Karşınızda Cranberries - When You're Gone. Rock balladlarına emanet olun. < Çağlayan @cademirci >

## *
#### E.I.: While My Guitar Gently Weeps
<p2>13.01.2018</p2>

<p style="text-align:center; font-size: 0.9em;">Moderatörlerinden biri olduğum <a href="https://www.instagram.com/tobb_eturock/"><b>E</b>turock <b>I</b>nstagram sayfası</a>nda her hafta paylaşıp haklarında not bıraktıklarımdan.</p>

[YouTube](https://www.youtube.com/watch?v=oDs2Bkq6UU4)

>The Beatles, biz rockerlarin, Rock'n Roll'un başlangıcı addettiğimiz saygıdeğer gruptur (evet Elvis Presley değil). Bugün zihnimizde Beatles'ın, yumuşacık sesiyle şarkı söyleyen bir John Lennon'ın arkasında Rickenbacker basgitarını göğsüne kadar çekmiş bir Paul McCartney imajından başka bir yüzünü canlandıracağız. Gitarist George Harrison bir beste yazmıştı ve bu duygusal notalara yakışacak mükemmellikte bir soloyu yazabilecek bir gitarist düşünmekteydi. Eric Clapton'ı davet etmekten daha uygun ne olabilirdi? Ve ortaya şaheser çıktı: While My Guitar Gently Weeps. < Çağlayan @cademirci >

## *
#### Film: Black Death
<p2>03.01.2018</p2>

<img src="https://i.hizliresim.com/lO2ZaX.jpg" style="float: right; max-width: 50%; margin: 20px 0 20px 20px;">

1340-50'li yılllarda Avrupa'nın başına, kıtanın nüfusunun üçte biri gibi oranlarla söylenen kısmının ölmesine yol açan [veba salgını](https://www.google.com.tr/search?q=black+death&ie=utf-8&oe=utf-8&gws_rd=cr&dcr=0&ei=FRlMWumLHYHEwQLT9JzIBQ) gelmişti. Geçenlerde bu durumu merak edip biraz araştırken, bu konuyu ele alan bir film olduğunu gördüm. Hem Avrupa sinemasını Holywood'dan daha çok sevdiğim için Almanya-İngiltere ortak yapımı olduğunu öğrenip ısındığımdan, hem de Game Of Thrones'da Melissandre olarak bildiğimiz Hollandalı aktris [Carice van Houten](http://www.imdb.com/name/nm0396924/?ref_=nv_sr_1)'ın ve hep sevdiğim [Sean Bean](http://www.imdb.com/name/nm0000293/?ref_=nv_sr_1)'in oynadığını okuyunca, oturup izlemeye karar verdim.

İlginç bir şekilde, benim açımdan filmin güzel mi kötü mü olduğunu pek anlayamadım. Genel olarak keyif alarak izledim ve bittiğinde zaman kaybı olarak görmedim, ama beni rahatsız eden birtakım diyaloglar, monologlar, saçma bulduğum birkaç yer de olmadı değil. Tavsiye eder miyim? Medieval yapımlardan hoşlanıyorsanız kesinlikle evet, değilse ve güzel bir film izleyelim amacındaysanız da, yine evet; sanırım kötü değil. Ama olağanüstü de değil.

[Trailer](https://www.youtube.com/watch?v=sj3Jw1DLGpA)

###### Spoiler

Başta söyleyeyim; evet, Sean Bean ölüyor. Ne bekliyordunuz ki.

Filmde, vebadan kırılmakta olan İngiltere'de bir manastırda genç bir rahip olan karakterimiz, ketum bir asker olan Sean Bean'ın peşine takılıp sevgilisinin (kendi sevgilisinin, evet rahip) peşinden yola düşüyor. Vebanın şüpheli şekilde hiç uğramamış olduğu Pagan bir köye geliyorlar, köyün hanımefendisi bizim Melissandre. Necromancer ve herbalist bir cadı rolünde. Köyde, önce iyi insanlar gibi görünen misafirperver köylülerin, zamanla ne kadar aşağılık adamlar olduğu ortaya çıkıyor. Çünkü Hristiyan değiller. Çünkü Hristiyan değilsen kötüsündür, hele Paganlık affedilir şey değil. Ben kaliteliye benzeyen bir yapımın bu çiğ hamleyi nasıl yapabildiğine dair derin düşüncelere dalmışken, film, bir anda Hristiyanlara da feci şekillerde gömmeye başladı. Bazı diyalog ve monologlarda çok iyi eleştiriler gördüm. Sanırım yapımcılar, hangi din olursa olsun bunun bağnazlığının yapılmasının kötü olduğunu belirtmeye çalışmışlar ama, bunu ya başaramışlar ya da kendi çaplarında başarırken çelişkilere düşerek seyircinin kafasını karıştırmaktan kaçınamamışlar.

O değil de, işkence sahnesinde Pagan liderlerinden bir adamın, bizim inançlı Hristiyan askerlerimize diz çöktürüp teker teker "Baba, oğul ve kutsal ruhtan vazgeçeceksin" diye zorbalık etmesi, Paganizmi kötülemeye çalışırken senaristlerin düştüğü en gülünç durumdu.

###### /Spoiler

Bu arada başrol oyuncusu tanıdık geliyordu. [Eddie Readmayne](http://www.imdb.com/name/nm1519666/bio), The Theory of Everything'de Stephen Hawking'i canlandıran adammış. Başarılı.

## *
#### E.I.: Insomnium - Ephemeral
<p2>21.12.2017</p2>

<p style="text-align:center; font-size: 0.9em;">Moderatörlerinden biri olduğum <a href="https://www.instagram.com/tobb_eturock/"><b>E</b>turock <b>I</b>nstagram sayfası</a>nda her hafta paylaşıp haklarında not bıraktıklarımdan.</p>

[YouTube](https://www.youtube.com/watch?v=5DjmQXtZUx4)

>Melodik Death Metal, müziğini hep üst düzeyde tutmaya çalışmasının yanında; hayat, ölüm, anlam gibi felsefi lirikleriyle de ön plana çıkan bir rock türüdür. Bunun en sevdiğim örneklerinden, Insomium - Ephemeral bugün sizlerle.
*
Chorustaki sözler benim iç dünyama hep şu yorumlarla dokunmuştur: "Dünyaya güzel bir şeyler kattıysan, ölmek üzücü bir şey değildir. Depresyon ise doğru dürüst yaşamak değildir. Öte yandan aptalca hayaller kurmak, hiçbir şeyden kaçmanı sağlamaz. Tek bir şansın, tek bir fani hayatın var." < Çağlayan @cademirci >

## *
#### Albüm: Hayalle Gerçek Arasında

<p2>13.12.2017</p2>

[Spotify](https://open.spotify.com/album/5vB4iQYM72LF2zvjGS2akY)

Pickpocket adlı alternatif metal denebilecek, "daha sert bir Kurban" tarzında bir grup olduğunu yıllardır biliyordum. Ama 2008'de çıkan Hayalle Gerçek Arasında adlı albümlerini daha geçenlerde dinlemeye başladım. Kalitesinden, güzelliğinden hayrete düştüğümü belirteyim. Bu tarz müziği seviyorsanız bir bakmanızda fayda var.

Vazgeç, Özgürlük, Ne Farkeder, İlk, Karanlığı Beklerken, Hayalle Gerçek Arasında şeklinde, neredeyse albümün tamamını favorilerim arasında sayabilirim. Hatta evet; punkımsı bir yapısı olan Kork Benden dışında, albümdeki tüm şarkıları sevip birçok defa dinledim. Güzel bir albüm olmuş gerçekten.

Dediğim gibi seçmek zor ama, geleneğimdir: en sevdiğim şarkıyı söyleyeceğim. Karanlığı Beklerken, tüylerimi diken diken etti ve beni çok duygulandırdı. 2:18-3:22 arasına bayılıyorum, olağanüstü. Ama burada da bir eleştirim var: 3:22'den sonra yine punkçıya bağlayıp boşluğa bağırmasaymışsınız iyiymiş. Kötü. Keşke "ben de beklerim karanlığın çökmesini" yürüyüşü 2:57'de başlayan melodi ve riff şekliyle iki kez daha gitseymiş. Yine de allahtan şarkının diğer bütün kısmı müthiş olduğundan burası gözardı edilebilir.

Grup hakkında biraz hayran araştırması yaptığımda; vokali sevmeyen epey geniş bir kitle var. Beni rahatsız etmedi. Hatta o tiz cleaniyle kendine has bir Pickpocket rengi oluşturmuş diyebilirim. Basçı çok iyi bir de.

## *
#### 10 Aralık 2017 İstanbul Rotting Christ ve Forgotten

<p2>11.12.2017</p2>

Dün İstanbul Garaj'da **Rotting Christ** konseri vardı. Sakis Tolis ve saz ekibi beklendiği gibi muazzamdı. Son albümler ağırlıklı, ritüellerle dolu, ibadetimsi siyah bir konser yaşadık. Sonlara doğru In Yumen Xibalba da benim için pastanın kreması oldu.

<img src="https://i.hizliresim.com/76vajl.jpg" style="float: right; max-width: 50%; margin: 20px 0 20px 20px;">

Benim için bu organizasyonun en önemli kısımlarından biri de, tanışma ve Rock programımda muhabbete dahil etme fırsatı bulduğum **Forgotten**'ın alt grup olarak sahneye çıkacak olmasıydı: Bundan bir iki hafta önce, 97 yılında kurulmuş olmasına rağmen, yıllardan sonra iyi bir sahne kadrosu kuran ve bu organizasyonda sahne alan Forgotten ile Radyo Etü'de görüşmüştüm. Valhalla adlı Rock programıma Tolga Otabatmaz (gitar) ve Harun Altun'u (vokal) davet etmiştik, 2,5 - 3 saatlik çok iyi bir sohbet oldu. Müthiş ve hoşsohbet adamlar gerçekten.

Rotting Christ'ı beklerken, fotoğrafta etrafına nur inmiş olan solist Harun Altun'la mekanda karşılaşıp dışarıda, bir kilisenin dibinde (mekan: İstiklal'e yakın bir konumda [Garaj](https://www.google.com.tr/search?q=Garaj+istanbul&ie=utf-8&oe=utf-8&gws_rd=cr&dcr=0&ei=12IwWtU30pGwB-v9rJAO)) tekrar muhabbet etme fırsatım oldu. Etrafımızdaki insanlar grup hakkında bayağı pozitif şeyler düşünmekteydiler.

<img src="https://i.hizliresim.com/PlM1j8.jpg" style="float: left; max-width: 50%; margin: 20px 20px 20px 0;">

... Bu arada, konserin ertesi günü burada bu yazıyı yazdığım yer Boğaziçi'nde, kuzey kampüste, Elektrik Elektronik Mühendisliği bölümünün içiydi. Buraya sekiz yıl önce gelmiştim, şimdi bakıyorum da hatırladığımdan daha hoşmuş. Keyifli birkaç saatti benim için. Sevilen eski rektör [Kadri Özçaldıran](https://www.google.com.tr/search?dcr=0&ei=q7wxWuqLKM_TwAKUn7ToDg&q=kadri+%C3%B6z%C3%A7ald%C4%B1ran&oq=kadri+%C3%B6z%C3%A7ald%C4%B1ran&gs_l=psy-ab.3..0i203k1j0i22i30k1l6.2267685.2269377.0.2269640.10.7.0.0.0.0.373.373.3-1.1.0....0...1.1.64.psy-ab..9.1.372....0.qUEHqXMMpIA)'ın dersine girdim bir de.
